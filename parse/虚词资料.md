# 虚词资料

## 一、而

### 连词

1. 并列：又

   - 蟹六跪而二螯
   - 此四君者，皆明智而忠信，宽厚而爱人
   - 剑阁峥嵘而崔嵬

2. 递进：并且、而且

   - 君子博学而日参省乎己
   - 以其求思之深而无不在也
   - 技经肯綮之未尝，而况大軱乎

3. 承接：就、接着（或不译）

   - 臣诚恐见欺于王而负赵
   - 置之地，拔剑撞而破之
   - 图穷而匕见
   - 鼓瑟希，铿尔，舍瑟而作
   - 余方心动欲还，而大声发于水上
   - 而神明自得
   - 臣所以去亲戚而事君者
   - 朝济而夕设版焉
   - 旦视而暮抚，已去而复顾
   - 今急而求子
   - 度义而后动
   - 赂秦而力亏，破灭之道也

4. 转折：却

   - 青，取之于蓝，而青于蓝
   - 因人之力而敝之
   - 小学而大遗
   - 其称文小而其指极大
   - 事不目见耳闻，而臆断其有无
   - 而耻学于师
   - 吾力足以举百钧，而不足以举一羽
   - 苟非吾之所有，虽一毫而莫取
   - 恶得不禁恶而劝爱
   - 信而见疑，忠而被谤
   - 根不固而求木之长
   - 今行而无信
   - 惑而不从师
   - 有是四端而自谓不能者
   - 与嬴而不助五国也

5. 假设：如果、假如

   - 人而不仁，如礼何？
   - 人而无信，不知其可也

6. 修饰：可不译

   - 吾常跂而望矣，不如登高之博见也
   - 吾尝终日而思矣
   - 扣舷而歌之
   - 弃甲曳兵而走
   - 于是秦人拱手而取西河之外
   - 较秦之所得与战胜而得者
   - 有牵牛而过堂下者
   - 提刀而立，为之四顾
   - 项王按剑而跽曰：“客何为者？”
   - 子路率尔而对曰

7. 因果：因而

   - 余亦悔其随之而不得极夫游之乐也
   - 我非爱其财而易之以羊也

8. 目的：来、以便
   - 缦立远视，而望幸焉
   - 籍吏民，封府库，而待将军

### 代词

1. 通“尔”：第二人称，你、你的
   - 某所，而母立于兹

### 复音虚词

1. 而已：罢了
   - 闻道有先后，术业有专攻，如是而已

## 二、何

### 疑问代词

1. 单独做谓语，后面常有语气助词“哉”“也”:为什么，什么原因

   - 何者？严大国之威以修敬也。
   - 予尝求古仁人之心，或异二者之为，何哉？
   - 而陛下说之，何也？
   - 昔取之而有余，今守之而不足，何也？
   - 齐人未尝赂秦，终继五国迁灭，何哉？
   - 今恩足以及禽兽，而功不至于百姓者，独何与？

2. 做动词或介词的宾语:哪里，什么

   - 豫州今欲何至？
   - 大王来何操？
   - 何以汝为见？

3. 作定语:什么，哪
   - 其间旦暮闻何物？杜鹃啼血猿哀鸣。
   - 然则何时而乐耶？

### 疑问副词

1. 放在句首或动词前，常表示反问:为什么，怎么

   - 徐公何能及君也？
   - 何不杀张仪？
   - 何竟日默默在此？

2. 用在形容词前，表示程度深:怎么，多么，怎么这样
   - 至于誓天断发，泣下沾襟，何其衰也！
   - 青泥何盘盘，百步九折萦岩峦。

### 语气助词

1. 相当于“啊”:啊
   - 新妇车在后，隐隐何甸甸。

### 动词

1. 通“呵”，喝问:喝问
   - 信臣精卒陈利兵而谁何。

### 复音虚词

1. “何如”表示疑问或诘问:怎么样，什么样

   - 樊哙曰：“今日之事何如？”

2. “何以”即“以何”，介宾短语:拿什么，凭什么
   - 不然，籍何以至此？

## 三、乎

### 语气助词

1. 表疑问语气:吗，呢

   - 儿寒乎？欲食乎？
   - 料大王士卒足以当项王乎？

2. 表反问语气:吗，呢

   - 布衣之交尚不相欺，况大国乎？
   - 吾师道也，夫庸知其年之先后生于吾乎？

3. 表揣度或商量语气:吧

   - 圣人之所以为圣，愚人之所以为愚，其皆出于此乎？

4. 用于感叹句或祈使句:啊，呀

   - 危乎高哉！

5. 用在句中停顿处:（凑音节，无实义）

   - 胡为乎遑遑欲何之？

6. 形容词、副词词尾:……的样子，……地，或不译
   - 浩浩乎如冯虚御风，而不知其所止；飘飘乎如遗世独立，羽化而登仙。
   - 恢恢乎其于游刃必有余地矣！
   - 西望夏口，东望武昌，山川相缪，郁乎苍苍。

### 介词

1. 相当于“于”:在，比，对，在……中
   - 醉翁之意不在酒，在乎山水之间也。
   - 生乎吾前，其闻道也固先乎吾。
   - 君子博学而日参省乎己。
   - 相与枕藉乎舟中。

## 四、乃

### 副词

1. 时间上的紧接:于是，就

   - 项伯乃夜驰之沛公军，私见张良。
   - 乃使蒙恬北筑长城而守藩篱。
   - 乃使人复葺南阁子。

2. 强调行为出乎意料或违背常理:却，竟然，反而

   - 问今是何世，乃不知有汉。
   - 今君乃亡赵走燕。
   - 今其智乃反不能及。
   - 而陋者乃以斧斤考击而求之。
   - 今乃弃黔首以资敌国。

3. 表示对事物范围的限制:只，仅

   - 项王乃复引兵而东，至东城，乃有二十八骑。

4. 用在判断句中，起确认作用:是，就是

   - 若事之不济，此乃天也。
   - 以其乃华山之阳名之也。
   - 无伤也，是乃仁术也。

5. 表示条件:才
   - 设九宾于廷，臣乃敢上璧。
   - 度我至军中，公乃入。

### 代词

1. 第二人称，作定语或主语:你的，你（不作宾语）

   - 王师北定中原日，家祭无忘告乃翁。
   - 与尔三矢，尔其无忘乃父之志。

2. 指示代词:这样
   - 夫我乃行之，反而求之，不得吾心。

### 连词

1. 又:又
   - 合于《桑林》之舞，乃中《经首》之会。

## 五、其

### 代词

1. 第三人称领属性定语:他的，他们的，她的，她们的，它的，它们的

   - 臣从其计，大王亦幸赦臣。
   - 爱其子，择师而教之。
   - 欲治其国者，先齐其家。

2. 第三人称主谓短语中的小主语:他，他们，她，她们，它，它们

   - 秦王恐其破璧。
   - 其闻道也固先乎吾。
   - 方其破荆州。
   - 抑本其成败之迹，而皆自于人欤。
   - 以其无礼于晋，且贰于楚也。
   - 吾不忍其觳觫。
   - 故方其盛也。

3. 活用为第一或第二人称:我的，我（自己），你的，你

   - 失其所与，不知。
   - 而予亦悔其随之而不得极夫游之乐也。

4. 指示代词，远指:那，那个，那些，那里

   - 不嫁义郎体，其往欲何云？
   - 则或咎其欲出者。
   - 屈平既绌，其后秦欲伐齐。
   - 距其院东五里。
   - 其为惑也，终不解矣。
   - 其意气之盛，可谓壮哉！

5. 指示代词，近指:这，这个，这样，这里

   - 有蒋氏者，专其利三世矣。

6. 指示代词，“其中的”:其中的
   - 于乱石间择其一二扣之。
   - 其一人夜亡。

### 副词

1. 加强祈使语气:可，还是

   - 寡人欲以五百里之地易安陵，安陵君其许寡人。
   - 尔其无忘乃父之志。

2. 加强揣测语气:恐怕，或许，大概，可能

   - 圣人之所以为圣，愚人之所以为愚，其皆出于此乎？
   - 其恕乎！己所不欲，勿施于人。

3. 加强反问语气:难道，怎么

   - 以残年余力，曾不能毁山之一毛，其如土石何？
   - 其孰能讥之乎？
   - 奔车朽索，其可忽乎？
   - 其可怪也欤？

4. 婉商:还是
   - 吾其还也。

### 连词

1. 表示选择关系:是……还是……

   - 其真无马邪？其真不知马也。
   - 天之苍苍，其正色邪？其远而无所至极邪？

2. 表示假设关系:如果
   - 其业有不精，德有不成者，非天质之卑，则心不若余之专耳。
   - 其若是，孰能御之？

### 助词

1. 起调节音节作用:（不译）
   - 路漫漫其修远兮，吾将上下而求索。
   - 既其出。
   - 日月忽其不淹兮，春与秋其代序。

## 六、且

### 连词

1. 表递进关系:而且，并且，况且，再说

   - 且君尝为晋军赐矣
   - 且壮士不死既已，死既举大名耳
   - 以其无礼于晋，且贰于楚也

2. 表让步关系:尚且，还

   - 臣死且不避，卮酒安足辞
   - 犹且从师而问焉

3. 表并列关系:又，又……又……，一面……一面……

   - 不义而富且贵，于我如浮云
   - 命如南山石，四体康且直
   - 又有若老人咳且笑于山谷中者

4. 表转折:然而，可
   - 固不知也。且为之奈何

### 副词

1. 表时间:将要

   - 北山愚公者，年且九十
   - 吾攻赵旦暮且下
   - 若属皆且为所虏

2. 表暂且:姑且
   - 存者且偷生，死者长已矣
   - 卿但暂还家，吾今且报府
   - 誓不相隔卿，且暂还家去

## 七、若

### 动词

1. 表比喻:像、好像

   - 海内存知己，天涯若比邻
   - 验之以事，合契若神
   - 又有若老人咳且笑于山谷中者

2. 表比较:比得上，及
   - 徐公不若君之美也

### 代词

1. 表第二人称:你，你们，你的，你们的

   - 不者，若属皆且为所虏
   - 若知我不降明
   - 若入前为寿，寿毕，请以剑舞
   - 吾儿久不见若影
   - 若属皆且为所虏

2. 表近指:这，这样，如此
   - 以若所为，求若所欲，犹缘木而求鱼也

### 连词

1. 表假设:如果，假设

   - 若据而有之，此帝王之资也
   - 若使烛之武见秦君，师必退

2. 表选择:或，或者

   - 以万人若一郡降者，封万户
   - 其以军若城邑降者，卒万户，如得大将

3. 表话题转换:至，至于
   - 若民，则无恒产，因无恒心

### 复音虚词

1. 若夫:用在一段开头，表转换话题，可译为“再说，至于”
   - 若夫淫雨霏霏，连月不开

### 形容词词尾

1. 同“然”:……的样子
   - 桑之未落，其叶沃若

## 八、所

### 名词

1. 表处所:地方
   - 又间令吴广之次所旁丛祠中
   - 得无教我猎虫所耶
   - 某所，而母立于兹

### 助词

1. 构成“所”字结构:所……的人（事物、情况）

   - 会征促织，成不敢敛户口，而又无所赔偿
   - 道之所存，师之所存也
   - 过蒙拔擢，宠命优渥，岂敢盘桓，有所希冀
   - 或因寄所托
   - 失其所与，不知
   - 举所佩玉玦以示之者三

2. 所+动词作定语:……的
   - 臣所过屠者朱亥
   - 君亦无所害

### 复音虚词

1. 所以:……的原因

   - 所以遣将守关者，备他盗之出入与非常也
   - 吾所以为此者，以先国家之急而后私仇也

2. 所以:用来……的
   - 此非所以跨海内、制诸侯之术也
   - 师者，所以传道授业解惑也

## 九、为

### 动词

1. 表动作:做、作为、充当、变成、成为

   - 卒相与欢，为刎颈之交
   - 冰，水为之，而寒于水
   - 朝歌夜弦，为秦宫人
   - 客何为者
   - 斩木为兵，揭竿为旗
   - 亲故多劝余为长吏

2. 表心理:以为、认为

   - 此亡秦之续耳，窃为大王不取也

3. 表判断:是

   - 如今人方为刀俎，我为鱼肉
   - 皆为陛下所成就

4. 表治理:治理

   - 为国以礼，其言不让，是故哂之
   - 为国者无使为积威之所劫哉

5. 表建立:建立

   - 而蔺相如徒以口舌为劳

6. 表起草:起草、制定
   - 王使屈平为令

### 介词

1. 表被动:被

   - 不者，若属皆且为所虏
   - 身死人手，为天下笑者，何也
   - 吾属今为之虏矣
   - 为国者无使为积威之所劫哉
   - 既自以心为形役
   - 为仲卿母所遣

2. 表目的:为了

   - 天下熙熙，皆为利来；天下攘攘，皆为利往

3. 表对象:给、替

   - 于是秦王不怿，为一击缶
   - 臣为韩王送沛公
   - 公为我献之
   - 故遂忍悲为汝言之
   - 为击破沛公军
   - 请以赵十五城为秦王寿
   - 谁为大王为此计者

4. 表方向:对、向、拿

   - 且为之奈何
   - 不足为外人道也
   - 今者出，未辞也，为之奈何

5. 表时间:当、等到

   - 为其来也，臣请缚一人过王而行

6. 表原因:因为、由于
   - 慎勿为妇死，贵贱情何薄
   - 吾为其无用而掊之
   - 然则一羽之不举，为不用力焉

### 语气词

1. 表疑问或反诘:呢
   - 何辞为
   - 何故怀瑾握瑜，而自令见放为

### 助词

1. 宾语前置标志:（不译）
   - 何为

## 十、焉

### 兼词

1. 相当于“于之/于此/于彼”:在其中、从这里、在那里

   - 三人行，必有我师焉
   - 积土成山，风雨兴焉
   - 蛟龙生焉
   - 有鱼焉，其广数千里
   - 针针丛棘，青麻头伏焉

2. 相当于“于何”:在哪里，从哪里
   - 且焉置土石

### 代词

1. 相当于“之”:他/她/它/之

   - 犹且从师而问焉
   - 然力足以至焉

2. 表疑问:哪里，怎么，为什么
   - 未知生，焉知死
   - 焉用亡郑以陪邻
   - 焉有仁人在位，罔民而可为也

### 语气词

1. 句末语气词:了、啊、呢

   - 至丹以荆卿为计，始速祸焉
   - 万种于我何加焉
   - 圣心备焉

2. 句中语气词:表示停顿，相当于“也”

   - 句读之不知，惑之不解，或师焉，或不焉

3. 词尾，相当于“然”:……的样子，……地
   - 盘盘焉，囷囷焉，蜂房水涡，矗不知其几千万落
   - 于乱石间择其一二扣之，硿硿焉

### 连词

1. 表承接:于是，就
   - 必知乱之所自起，焉能治之

## 十一、也

### 句末语气词

1. 表判断:不译（判断句标志）

   - 城北徐公，齐国之美丽者也
   - 道之所存，师之所存也
   - 亚夫者，范增也
   - 廉颇者，赵之良将也

2. 表陈述或解释:可不译

   - 雷霆乍惊，宫车过也

3. 表肯定、感叹:啊、呀、吧

   - 至于誓天断发，泣下沾襟，何其衰也
   - 古之人不余欺也
   - 苛政猛于虎也
   - 嗟乎！一人之心，千万人之心也

4. 表疑问或反诘:呢、吗

   - 使秦复爱六国之人，则递三世可至万世而为君，谁得而族灭也
   - 身死人手，为天下笑者，何也
   - 焉有仁人在位，罔民而可为也

5. 表婉商:吧

   - 攻之不克，围之不继，吾其还也

6. 表原因:……的原因

   - 所以遣将守关者，备他盗之出入与非常也

7. 表祈使:吧
   - 毋从俱死也

### 句中语气词

1. 表停顿:不译
   - 其闻道也亦先乎吾
   - 其闻道也固先乎吾
   - 师道之不传也久矣

## 十二、以

### 介词

1. 表工具:拿、用、凭着

   - 愿以十五城请易璧
   - 方其系燕父子以组
   - 以三矢赐庄宗
   - 常以身翼蔽沛公
   - 久之，能以足音辨人
   - 虽董之以严刑
   - 以乱易整，不武
   - 若亡郑而有益于君，敢以烦执事
   - 垣墙周庭，以当南日
   - 陋者乃以斧斤考击而求之
   - 臣具以表闻
   - 为国以礼，其言不让

2. 表凭借:凭、靠

   - 以勇气闻于诸侯

3. 表处置对象:把

   - 操当以肃还付乡党
   - 具告以事
   - 秦亦不以城予赵
   - 然后以六合为家
   - 张胜许之，以货物与常

4. 表时间处所:在

   - 秦以攻取之外
   - 臣以洪武六年冬十一月受诏
   - 武以始元六年春至京师
   - 余以乾隆三十九年十二月

5. 表原因:因为、由于

   - 赵王岂以一璧之故欺秦邪
   - 臣以险衅
   - 犹不能不以之兴怀
   - 至阙，以其学最闻
   - 不赂者以赂者丧
   - 洎牧以谗诛
   - 母孙二人，更相为命，是以区区不能废远
   - 是以十九年而刀刃若新发于硎
   - 如君实责我以在位久

6. 表依据:按照、依照、根据

   - 余船以次俱进
   - 斧斤以时入山林

7. 宾语前置/省略:把

   - 秋以为期

8. 表对象:和、跟、率领
   - 欲以客往赴秦军，与赵俱死

### 连词

1. 表并列递进:而、又、而且、并且

   - 夫夷以近，则游者众
   - 险以远，则至者少

2. 表承接:而

   - 樊哙侧其盾以撞
   - 挟太山以超北海
   - 暴霜露，斩荆棘，以有尺寸之地

3. 表目的:而、来、用来

   - 请立太子为王，以绝秦望
   - 谨拜表以闻
   - 大夫各爱其家，不爱异家，故乱异家以利其家
   - 阙秦以利晋
   - 挟飞仙以遨游，抱明月而长终
   - 作《师说》以贻之
   - 还军霸上，以待大王来
   - 蹈其背以出血
   - 斯亦伐根以求木茂
   - 不敢兴兵以拒大王
   - 君臣固守以窥周室
   - 以致天下之士

4. 表因果:因为

   - 臣以供养无主，辞不赴命
   - 但以刘日薄西山
   - 以吾一日长乎尔
   - 以其无礼于晋，且贰于楚也

5. 表修饰:而

   - 木欣欣以向荣，泉涓涓而始流
   - 余与四人拥火以入
   - 余始循以入
   - 既得志，则纵情以傲物
   - 云无心以出岫

6. 表转折:却

   - 处涸辙以犹欢
   - 斯亦伐根以求木茂

7. 连接方位:往
   - 回视日观以西峰

### 助词

1. 表时间方位范围:……以来、……以内

   - 受命以来，夙夜忧叹
   - 指从此以往十五都予赵

2. 调节音节:（不译）
   - 逆以煎我怀

### 动词

1. 认为、以为

   - 皆以美于徐公
   - 成以其小，劣之

2. 任用

   - 忠不必用兮，贤不必以

3. 率领
   - 欲以客往赴秦军

### 名词

1. 缘由、原因
   - 古人秉烛夜游，良有以也

### 通假

1. 通“已”:已经

   - 固以怪之矣
   - 前以降及物故

2. 通“已”:止
   - 无以，则王乎

### 固定句式

1. 以……为……（被动）:让……被……

   - 既自以心为形役

2. 以……为……（意动）:把……作为……
   - 壹是皆以修身为本

## 十三、因

### 介词

1. 表凭借:依靠、凭借、根据

   - 因利乘便，宰割天下，分裂山河
   - 因人之力而敝之，不仁
   - 或因寄所托，放浪形骸之外

2. 表时机:趁着、趁机

   - 不如因善遇之
   - 因击沛公于坐，杀之
   - 不如因而厚遇之
   - 又因厚币用事者臣靳尚

3. 表经由:通过、经由

   - 因宾客至蔺相如门谢罪
   - 君因我降，与君为兄弟

4. 表原因:因为、由于
   - 恩所加，则思无因喜以谬赏

### 副词

1. 表承接:于是、就、因而

   - 相如因持璧却立
   - 因求假暂归
   - 项王即日因留沛公与饮

2. 表机缘:缘由、机会
   - 于今无会因

### 动词

1. 表沿袭:沿袭、继续
   - 蒙故业，因遗策
   - 加之以师旅，因之以饥馑

### 连词

1. 表承接:于是、便

   - 因笑谓迈曰

2. 表结果:因此、因而
   - 因得观所谓石钟者

## 十四、于

### 介词

1. 表处所/时间:在、从、到

   - 乃设九宾礼于廷
   - 青，取之于蓝，而青于蓝
   - 从径道亡，归璧于赵
   - 月出于东山之上
   - 则移其民于河东
   - 而刀刃若新发于硎
   - 颁白者不负戴于道路矣
   - 某则以谓受命于人主
   - 不能喻之于怀
   - 商贾皆欲藏于王之市

2. 表原因:由于

   - 业精于勤而荒于嬉

3. 表对象:向、对、对于

   - 于其身也，则耻师焉
   - 贪于财货，好美姬
   - 而耻学于师
   - 当其欣于所遇，暂得于己

4. 表被动:被

   - 君幸于赵王
   - 不拘于时
   - 而智勇多困于所溺
   - 故内惑于郑袖
   - 此非孟德之困于周郎者乎
   - 臣诚恐见欺于王而负赵

5. 表比较:比

   - 青，取之于蓝，而青于蓝
   - 师不必贤于弟子
   - 州司临门，急于星火
   - 使负栋之柱，多于南亩之农夫

6. 表伴随:与、跟、同

   - 燕王欲结于君
   - 非所以内交于孺子之父母也

7. 引出对象:
   - 善假于物也
   - 赵尝五战于秦

### 复音虚词

1. 于是（连）:因此

   - 于是张良至军门见樊哙

2. 于是（介宾）:在这、从这
   - 吾祖死于是，吾父死于是

---

## 十五、与

### 介词

1. 表伴随:和、跟、同

   - 沛公军霸上，未得与项羽相见
   - 六国与秦皆诸侯
   - 今君与廉颇同列
   - 秦伯说，与郑人盟
   - 欲呼张良与俱去
   - 竖子不足与谋

2. 表替代:给、替

   - 陈涉少时，尝与人佣耕

3. 表比较:和……比
   - 吾熟与徐公美

### 连词

1. 表并列:和、跟、同
   - 然谋臣与爪牙之士，不可不养而择也
   - 客亦知夫水与月乎
   - 而吾与子之所共适
   - 备他盗之出入与非常也

### 动词

1. 给予、授予

   - 与尔三矢，尔其无忘乃父之志
   - 则与一生彘肩
   - 玉斗一双，欲与亚父

2. 结交、亲附

   - 与嬴而不助五国也
   - 失其所与，不知

3. 对付

   - 庞煖易与耳

4. 参加、参与

   - 蹇叔之子与师

5. 赞许、同意

   - 吾与点也

6. 依据

   - 与时休息

7. 等待
   - 汨余若将不及兮，恐年岁之不吾与

### 句末语气词

1. 通“欤”:表感叹或疑问
   - 无乃尔是过与
   - 为肥甘不足于口与

---

## 十六、则

### 连词

1. 表顺承:就、便、原来是、已经是

   - 项王曰：“壮士！——赐之卮酒。”则与斗卮酒
   - 故木受绳则直，金就砺则利
   - 位卑则足羞，官盛则近谀

2. 表假设/条件:如果……就……、那么

   - 入则无法家拂士，出则无敌国外患者，国恒亡
   - 向吾不为斯役，则久已病矣
   - 则物与我皆无尽也
   - 若民，则无恒产，因无恒心

3. 表转折:却、可是

   - 于其身也，则耻师焉，惑矣
   - 其室则迩，其人甚远

4. 表让步:虽然

   - 美则美矣，而未大也

5. 表选择:就是、不是……就是……

   - 非死则徙尔

6. 表并列:就（或不译）
   - 位卑则足羞，官盛则近谀

### 副词

1. 判断强调:是、就是

   - 此则岳阳楼之大观也
   - 三人行，则必有我师

2. 表已然:已经、原来已经

   - 及诸河，则在舟中矣

3. 通“辄”:总是、常常
   - 居则曰：“不吾知也”

### 名词

1. 条文、条数

   - 《论语》六则

2. 准则、法则
   - 以身作则

### 动词

1. 效法
   - 遵后稷、公刘之业，则古公、公季之法

## 十七、者

### 代词

1. 指人、物、事、时、地等:……的（人/事/物）

   - 秦自缪公以来二十余君，未尝有坚明约束者也
   - 悟已往之不谏，知来者之可追
   - 市中游侠儿得佳者笼养之

2. 用于数词后:……个方面/样东西/件事情

   - 此数者用兵之患也
   - 或异二者之为，何哉

3. 作“若/似/如”宾语:……的样子

   - 言之，貌若甚戚者

4. 定语后置标志:的

   - 求人可使报秦者，未得
   - 群臣侍殿上者，不得持尺兵
   - 客有吹洞箫者

5. 用于时间词后:（不译）
   - 近者奉辞伐罪
   - 古者以天下为主，君为客
   - 今者项庄拔剑舞，其意常在沛公也

### 语气词

1. 疑问句末:呢、吗

   - 谁为大王为此计者
   - 安见方六七十如五六十而非邦也者

2. 引出判断:（不译）

   - 师者，所以传道受业解惑也
   - 楚左尹项伯者，项羽季父也
   - 陈胜者，阳城人也

3. 引出原因/解释:……的原因

   - 吾妻之美我者，私我也
   - 虽有槁暴，不复挺者，𫐓使之然也

4. 表停顿:（不译）
   - 今者出，未辞也，为之奈何

---

## 十八、之

### 代词

1. 第三人称代词:他、她、它（们）

   - 不知将军宽之至此也
   - 人非生而知之者，孰能无惑
   - 臣请入，与之同命
   - 愿大王少假借之
   - 常能为汉伏弩射杀之
   - 剖之以为瓢

2. 指示代词:这、此、那

   - 之二虫又何知
   - 多谢后世人，戒之慎勿忘
   - 鸡豚狗彘之畜，无失其时
   - 赵奢之伦制其兵

3. 承前指代:（承上内容）
   - 五亩之宅，树之以桑

### 助词

1. 定语标志:的

   - 古之学者为己，今之学者为人
   - 沛公之参乘樊哙者也
   - 夫天者，人之始也
   - 古之圣人，其出人也远矣
   - 臣知欺大王之罪当诛
   - 内无应门五尺之僮
   - 奋六世之余烈

2. 取消句子独立性:（不译）

   - 客之美我者，欲有求于我也
   - 师道之不传也久矣
   - 道之所存，师之所存也
   - 宜乎百姓之谓我爱也
   - 臣之壮也，犹不如人
   - 夫人之相与，俯仰一世
   - 哀吾生之须臾
   - 不知东方之既白
   - 邻之厚，君之薄也
   - 恨晨光之熹微
   - 臣之进退，实为狼狈
   - 欲人之无惑也难矣
   - 冀幸君之一悟
   - 知来者之可追
   - 备他盗之出入与非常也
   - 羡长江之无穷
   - 卒以此见怀王之终不悟也
   - 王无异于百姓之以王为爱也

3. 宾语前置标志:（不译）

   - 句读之不知，惑之不解
   - 何陋之有
   - 何厌之有
   - 舆薪之不见
   - 然则一羽之不举

4. 定语后置标志:的

   - 蚓无爪牙之利，筋骨之强
   - 仰观宇宙之大，俯察品类之盛
   - 受物之汶汶者乎
   - 凌万顷之茫然
   - 石之铿然有声者

5. 凑足音节:（不译）
   - 公将鼓之
   - 怅恨久之
   - 久之
   - 迩之事父，远之事君

### 动词

1. 到……去
   - 胡为乎遑遑欲何之
   - 奚以之九万里而南为
   - 项伯乃夜驰之沛公军
   - 及其所之既倦
   - 纵一苇之所如
   - 杳不知其所之也
